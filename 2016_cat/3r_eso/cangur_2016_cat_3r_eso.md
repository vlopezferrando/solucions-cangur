Title: Solucions del Cangur 2016 a Catalunya: Nivell 3r d'ESO
Date: 2016-10-5 12:00
Tags: cangur, matemàtiques
Category: cangur
Status: draft
Slug: solucions-cangur-2016-catalunya-3r-eso
Description: Recull de solucions del nivell de 3r d'ESO de les Proves Cangur 2016 a Catalunya

Ja he preparat el recull de solucions del Nivell de 3r d'ESO del Cangur de Catalunya de 2016. Els enunciats estan extrets del primer model d'examen del [pdf d'enunciats](https://www.lopezferrando.com/cangur/2016_cat/3r_eso/enunciat_2016_cat_3r_eso.pdf){:target="_blank"}.
Si trobeu cap errada o teniu algun comentari o solució alternativa, no dubteu en fer un comentari a sota del tot.

Les solucions estan amagades (cal fer clic per mostrar-les) perquè és recomanable pensar detingudament cada problema abans de mirar la solució que jo proposo!

Podeu accedir a les qüestions directament:

* Qüestions de 3 punts:
  [1](#questio-1), [2](#questio-2), [3](#questio-3), [4](#questio-4),
  [5](#questio-5), [6](#questio-6), [7](#questio-7), [8](#questio-8),
  [9](#questio-9), [10](#questio-10)
* Qüestions de 4 punts:
  [11](#questio-11), [12](#questio-12), [13](#questio-13), [14](#questio-14),
  [15](#questio-15), [16](#questio-16), [17](#questio-17), [18](#questio-18),
  [19](#questio-19), [20](#questio-20)
* Qüestions de 5 punts:
  [21](#questio-21), [22](#questio-22), [23](#questio-23), [24](#questio-24),
  [25](#questio-25), [26](#questio-26), [27](#questio-27), [28](#questio-28),
  [29](#questio-29), [30](#questio-30)

Els enunciats del Cangur són propietat de la Societat Catalana de Matemàtiques i *Le Kangourou sans Frontières*.

### Qüestions de 3 punts

![Enunciat 1, nivell de 3r d'ESO del Cangur 2016 a Catalunya](https://www.lopezferrando.com/cangur/2016_cat/3r_eso/enunciats/01.png)

Com $2016$ té quatre xifres, aquestes es poden ordenar de $4!=24$ formes. Com
que no són tantes, les escriurem totes i descartarem les que no són hores possibles:

* $01:26$
* $01:62\rightarrow \text{NO}$
* $02:16$
* $02:61\rightarrow \text{NO}$
* $06:12$
* $06:21$
* $10:26$
* $10:62\rightarrow \text{NO}$
* $12:06$
* $12:60\rightarrow \text{NO}$
* $16:02$
* $16:20\rightarrow \text{NO}$
* $20:16$
* $20:61\rightarrow \text{NO}$
* $21:06$
* $21:60\rightarrow \text{NO}$
* $26:01\rightarrow \text{NO}$
* $26:10\rightarrow \text{NO}$
* $60:12\rightarrow \text{NO}$
* $60:21\rightarrow \text{NO}$
* $61:02\rightarrow \text{NO}$
* $62:01\rightarrow \text{NO}$
* $61:20\rightarrow \text{NO}$
* $62:10\rightarrow \text{NO}$

Les xifres de $2016$ apareixen un total de $10$ cops al rellotge, i la solució
és la **E**.

![Enunciat 2, nivell de 3r d'ESO del Cangur 2016 a Catalunya](https://www.lopezferrando.com/cangur/2016_cat/3r_eso/enunciats/02.png)

Si comencem emplenant la fila de dalt, tenim dues opcions: posar-hi $123$ o $132$.
A partir d'aquí, la resta està determinada unívocament.
Si triem posar-hi $123$, la segona fila haurà de ser
$312$, i la última, $231$.

Així, hi ha $2$ formes diferent d'emplenar la graella, i la solució és la **B**.

![Enunciat 3, nivell de 3r d'ESO del Cangur 2016 a Catalunya](https://www.lopezferrando.com/cangur/2016_cat/3r_eso/enunciats/03.png)

Després d'apagar $\frac34$ de les espelmes, en queden $\frac14$ d'enceses, i
l'enunciat ens diu que aquestes són $3$. Llavors, la Rita té $3\cdot4=12$ anys,
la **C**.

![Enunciat 4, nivell de 3r d'ESO del Cangur 2016 a Catalunya](https://www.lopezferrando.com/cangur/2016_cat/3r_eso/enunciats/04.png)

Hem de buscar entre les opcions un nombre que es puga expressar de dues formes
diferents com a producte de dos números menors de $10$. Busquem-lo:

* $16=4\cdot4$
* $20=4\cdot5$
* $24=3\cdot8 = 4\cdot6$
* $28=4\cdot7$
* $30=5\cdot6$

Hem vist que el $24$ es pot expressar de dues formes i per tant la solució és
la **C**.

![Enunciat 5, nivell de 3r d'ESO del Cangur 2016 a Catalunya](https://www.lopezferrando.com/cangur/2016_cat/3r_eso/enunciats/05.png)

Hem de comptar quantes vegades canviarà de color cada casella a mesura que
prenem les caselles. Després de prémer la de dalt a l'esquerra, tenim:

$$\begin{array}{ccc}
1 &1 &1 \\
1 &0 &0 \\
1 &0 &0
\end{array}$$

Quan prenem la d'enmig queda:

$$\begin{array}{ccc}
1 &2 &1 \\
2 &1 &1 \\
1 &1 &0
\end{array}$$

I en prémer la de dalt a la dreta:

$$\begin{array}{ccc}
2 &3 &2 \\
2 &1 &2 \\
1 &1 &1
\end{array}$$

Els números parells impliquen que una casella no canvia de color, de manera
que només canvien de color les següents:

$$\begin{array}{ccc}
- &X &- \\
- &X &- \\
X &X &X
\end{array}$$

Fixant-nos en els colors inicials, al final queda:

$$\begin{array}{ccc}
gris & gris & gris \\
blanc & blanc & blanc \\
gris & gris & gris
\end{array}$$

En total queden $6$ caselles grises: la **C**.

![Enunciat 6, nivell de 3r d'ESO del Cangur 2016 a Catalunya](https://www.lopezferrando.com/cangur/2016_cat/3r_eso/enunciats/06.png)

Si els quatre costats són múltiples de $3$, podem escriure els seus costats com
$3x$ i $3y$. El perímetre és $2\cdot3x + 2\cdot3y$, i també el podem escriure
com $2\cdot3(x+y)=6(x+y)$. Veiem doncs que el perímetre ha de ser múltiple
de $6$. De les cinc opcions, només la **D**, $36$, compleix aquesta condició.

![Enunciat 7, nivell de 3r d'ESO del Cangur 2016 a Catalunya](https://www.lopezferrando.com/cangur/2016_cat/3r_eso/enunciats/07.png)

La primera vegada els ocells han piulat, en ordre:

$$5 + 1 + 3 + 3 + 4 + 0 = 16$$

Quan un ocell es gire, només canviarà el sumand corresponent a aquest ocell,
que veurà els ocells de l'altre costat. Cap ocell té el mateix nombre d'ocells
a un costat i a l'altre, per tant, si només es gira un ocell, canviarà el resultat
de la suma.

Si es giren dos ocells, és fàcil veure que és possible mantindre el resultat,
si es giren els ocells dels dos extrems. El primer passarà de veure'n $5$ a no
veure'n cap, i l'últim passarà de $0$ a %5$:

$$0 + 1 + 3 + 3 + 4 + 5 = 16$$

En definitiva, la solució és la **B**.

![Enunciat 8, nivell de 3r d'ESO del Cangur 2016 a Catalunya](https://www.lopezferrando.com/cangur/2016_cat/3r_eso/enunciats/08.png)

Respecte al costat horitzontal d'unió, la peça tenen:

* La peça esquerra té $3$ forats
orientats cap a la dreta i $1$ orientat cap a l'esquerra.
* La peça dreta té $3$ sortints cap a la dreta i $1$ cap a l'esquerra.

Per tant, cada sortint cap a l'esquerra ($3$) només pot encaixar amb un forat ($1$),
i el sortint cap a la dreta pot encaixar amb $3$ forats. En total:

$$3\cdot1 + 1\cdot3=6$$

Hi ha $6$ formes d'encaixar les peces: la **B**.

![Enunciat 9, nivell de 3r d'ESO del Cangur 2016 a Catalunya](https://www.lopezferrando.com/cangur/2016_cat/3r_eso/enunciats/09.png)

Calculem la longitud total que ha de saltar el cangur. Tenim $6$ trams entre els
$7$ arbres, i cadascun mesura el doble de l'anterior, éssen $1$ el primer:

$$1 + 2 + 4 + 8 + 16 + 32 = 63$$

El cangur, que recorre $1.5\text{ m}$ amb cada salt, haurà de saltar:
$63:1.5=42$ cops. Un truc per fer la divisió és multiplicar per $2$ els dos
nombres: $126:3=42$. La solució és la **C**.

![Enunciat 10, nivell de 3r d'ESO del Cangur 2016 a Catalunya](https://www.lopezferrando.com/cangur/2016_cat/3r_eso/enunciats/10.png)

Calculem quantes rajoles calen de cada tipus per enrajolar el terra.

Amb les de $30\text{ cm}$, en calen $10\times15=150$, ja que
$0.3\cdot(10\times15)=3\times4.5$.

Amb les de $50\text{ cm}$, en calen $6\times9=54$, ja que
$0.5\cdot(6\times9)=3\times4.5$.

Si cada rajola petita cosa $x$, en total costarà $150x$ enrajolar el terra.
Amb les grans, que valen el doble ($2x$), costarà $54|cdot2x=108x$, i per
tant és més barat fer-ho amb pel rajoles grans, les de Pere. La solució
és la **A**.

### Qüestions de 4 punts

![Enunciat 11, nivell de 3r d'ESO del Cangur 2016 a Catalunya](https://www.lopezferrando.com/cangur/2016_cat/3r_eso/enunciats/11.png)

Primer adonem-nos que el camí es divideix en dos "nusos" que són simètrics,
i que per tant aporten el mateix nombre de camins diferents. Analitzarem només
un d'aquests, i sabem que el nombre total de camins serà el doble.

Començant a $A$ i prenent el camí de dalt, tenim dues opcions: anar per dalt
o anar per baix. Si anem per baix podem seguir $4$ camins diferents (vermell):

<img src="{filename}solucions/11a.png" alt="Solució 11, nivell de 3r d'ESO del Cangur 2016 a Catalunya" style="width: 350px;"/>

Si anem per dalt, podem seguir $5$ camins diferents (blau i verd):

<img src="{filename}solucions/11b.png" alt="Solució 11, nivell de 3r d'ESO del Cangur 2016 a Catalunya" style="width: 350px;"/>

En total, hi ha $2\cdot(4+5)=18$ maneres diferents d'anar d'$A$ a $B$, i la
solució és la **D**.

![Enunciat 12, nivell de 3r d'ESO del Cangur 2016 a Catalunya](https://www.lopezferrando.com/cangur/2016_cat/3r_eso/enunciats/12.png)

Al quadrat hi ha $5·5=25$ quadradets, de manera que com a molt podrem
posar $6$ figures ($6·4=24$ quadradets). Vegem que podem fer-ho:

<img src="{filename}solucions/12.png" alt="Solució 12, nivell de 3r d'ESO del Cangur 2016 a Catalunya" style="width: 200px;"/>

Així que la solució és la **D**.

![Enunciat 13, nivell de 3r d'ESO del Cangur 2016 a Catalunya](https://www.lopezferrando.com/cangur/2016_cat/3r_eso/enunciats/13.png)

Anomenem $x$ la longitud dels dos costats iguals del triangle isòsceles, i $y$
el tercer costat. Com el seu perímetre és $34$, sabem que:

$$2x + y = 34$$

El perímetre del trapezi de la figura conté $5$ costats $y$ i $2$ costats $x$
del triangle. Com el seu perímetre mesura $74$ sabem que:

$$2x + 5y = 74$$

Podem esbrinar $y$ restant-li a la segona equació la primera:

$$4y = 40\quad\Rightarrow\quad y=10$$

La base major del trapezi està formada per $3$ costats $y$, i per tant mesura
$3\cdot10=30\text{ cm}$: l'opció **B**.

![Enunciat 14, nivell de 3r d'ESO del Cangur 2016 a Catalunya](https://www.lopezferrando.com/cangur/2016_cat/3r_eso/enunciats/14.png)

Tenim les següents xifres disponibles:

$$1,2,\ldots,8,9, 10,11,\ldots,18,19$$

Si comptem els cops que tenim cada xifra, tenim:

$$\begin{array}{ccl}
\{0\} & \rightarrow & \text{1 cop} \\
\{1\} & \rightarrow & \text{12 cops} \\
\{2,3,\ldots,9\} & \rightarrow & \text{2 cops}
\end{array}$$

El nombre més gran que podem fer és:

$$99887766554433\;2\;21111111111110$$

Tenim $1+12+2\cdot8=29$ xifres, la d'enmig està en la possició $15$, i és
el $2$. La solució és la **B**.

![Enunciat 15, nivell de 3r d'ESO del Cangur 2016 a Catalunya](https://www.lopezferrando.com/cangur/2016_cat/3r_eso/enunciats/15.png)

Fem el següent dibuix:

<img src="{filename}solucions/15.png" alt="Solució 15, nivell de 3r d'ESO del Cangur 2016 a Catalunya" style="width: 400px;"/>

Hem construït un triangle rectangle de catets $3$ (la meitat de la distància
$PQ=6$), hipotenusa $5$ (el radi de la circumferència) i catet $x$, que volem
esbrinar. Pel Teorema de Pitàgores:

$$3^2+x^2=5^2 \quad\Rightarrow\quad x^2=25-9=16 \quad\Rightarrow\quad
x = \sqrt{16}=4$$

Finalment, la distància entre els dos centres és $2x=2\cdot4=8$: la solució
és l'opció **D**.

![Enunciat 16, nivell de 3r d'ESO del Cangur 2016 a Catalunya](https://www.lopezferrando.com/cangur/2016_cat/3r_eso/enunciats/16.png)

Si dibuixem uns rectangles com a la figura següent:

<img src="{filename}solucions/16.png" alt="Solució 16, nivell de 3r d'ESO del Cangur 2016 a Catalunya" style="width: 350px;"/>

Podem veure que cada costat del quadrilàter $EFGH$ és una diagonal d'un rectangle
que deixa mig rectangle a dins de $EFGH$ i mig rectangle fora, completant
$ABCD$. Per tant, l'àrea de $ABCD$ és el doble que la de $EFGH$ i per tant és
$2\cdot27=54$: l'opció **A**.

![Enunciat 17, nivell de 3r d'ESO del Cangur 2016 a Catalunya](https://www.lopezferrando.com/cangur/2016_cat/3r_eso/enunciats/17.png)

Hi ha 12 persones que toquen un instrument, $8$ són homes i $4$ són dones.
Com el $60\%$ de les dones no toca cap instrument, això vol dir que el
$40\%$ sí que ho fan, i aquestes són les $4$ dones que hem nomenat abans.
Llavors, en total hi ha $10$ dones ($4$ que toquen i $6$ que no). Finalment,
si hi ha $10$ dones, hi ha $32-10=22$ homes, i la solució és la **C**.

![Enunciat 18, nivell de 3r d'ESO del Cangur 2016 a Catalunya](https://www.lopezferrando.com/cangur/2016_cat/3r_eso/enunciats/18.png)

Centrant-nos en el vèrtex $A$, observem que si els rectangles no es tocaren,
el perímetre total seria la suma dels dos. No obstant això, se superposa
un quart del rectangle petit amb el gran. Això significa que cal restar $2$ cops
el perímetre que correspons a aquest quart de rectangle (un cop pel petit i un
cop pel gran). En definitiva, el perímetre exterior és la suma del perímetre
corresponent al rectangle gran més $\frac12$ del perímetre del rectangle petit.

En total, afegim la meitat del perímetre dels rectangles petits, així el
perímetre del polígon exterior és:

$$30 + \frac12\cdot20 = 40$$

La solució és la **B**.

![Enunciat 19, nivell de 3r d'ESO del Cangur 2016 a Catalunya](https://www.lopezferrando.com/cangur/2016_cat/3r_eso/enunciats/19.png)

Llegim l'enunciat amb deteniment i comptem quants partis ha guanyat cadascuna:

* Agnieska: $1$ (Simona)
* Flavia: $1$ (Petra)
* Garbiñe: $1$ (Venus) $+$ $1$ (Agnieska)
* Serena: $1$ (Ana) $+$ $1$ (Garbiñe) $+$ $1$ (Flavia)
* Ana, Petra, Simona i Venus: $0$

A la final han arribat Garbiñe i Serena, que són les úniques que han guanyat
$2$ partits com a mínim. La solució és la **B**.

![Enunciat 20, nivell de 3r d'ESO del Cangur 2016 a Catalunya](https://www.lopezferrando.com/cangur/2016_cat/3r_eso/enunciats/20.png)

En primer lloc fixem-nos en els triangles equilàters "mitjans",
que tenen els costats de $5+2+5=12$, que podem veure en nombres negres a la figura:

![Solució 20, nivell de 3r d'ESO del Cangur 2016 a Catalunya]({filename}solucions/20.png)

Coneixent la mesura d'aquest costat, veiem que la base del triangle gran conté dos
costats (vermell i blau) que mesuren $12$. Però aquests costats se superposen,
concretament la mesura del costat dels triangles puntejats ($5$ en verd), i per això
el costat del triangle gran mesura $12+12-5=19$, la solució és la **B**.

### Qüestions de 5 punts

![Enunciat 21, nivell de 3r d'ESO del Cangur 2016 a Catalunya](https://www.lopezferrando.com/cangur/2016_cat/3r_eso/enunciats/21.png)

Si el nombre de dues xifres és $ab$, el seu valor és $10a + b$. Si en sumar-li
$36$ el resultat és $ba$, llavors es compleix l'equació:

$$10a + b + 36 = 10b + a$$

Si ho reordenem:

$$9b - 9a = 36 \quad\Rightarrow\quad b-a = \frac{36}9 = 4$$

Recordem que $a$ i $b$ són menors que $10$, i a més $a$ és major que $1$,
per tal que el nombre tinga dues xifres. Les possibles solucions són:

* $5-1 = 4$
* $6-2 = 4$
* $7-3 = 4$
* $8-4 = 4$
* $9-5 = 4$

Hi ha $5$ nombres que compleixen aquesta propietat i per tant la solució és la
**E**.

![Enunciat 22, nivell de 3r d'ESO del Cangur 2016 a Catalunya](https://www.lopezferrando.com/cangur/2016_cat/3r_eso/enunciats/22.png)

Si el Daniel se n'ha trobat quatre, això vol dir que se'ls ha trobat a tots,
incloent l'Eugeni.

Com l'Andreu només s'ha trobat un dels quatre, s'haurà trobat en Daniel, qui,
com hem dit, se'ls ha trobat a tots.

En Christian se n'ha trobat a $3$. Podem descartar que s'haja trobat a l'Andreu,
i per tant s'ha trobat els altres tres: Bernat, Daniel i Eugeni.

En Bernat se n'ha trobat a dos, que ja hem esbrinat: Daniel i Christian.

Per tant, l'Eugeni s'ha trobat a $2$ dels seus amics: Daniel i Christian, i la
solució és la **C**.

![Enunciat 23, nivell de 3r d'ESO del Cangur 2016 a Catalunya](https://www.lopezferrando.com/cangur/2016_cat/3r_eso/enunciats/23.png)

En primer lloc, comptem el nombre de vasos, que anomenarem $v$.
Sabem que la meitat, de la meitat de la meitat és $3$, per tant:

$$\frac{\frac{\frac{v}2}2}2 = 3\quad\Rightarrow\quad\frac{v}8=3
\quad\Rightarrow\quad v=24$$

D'altra banda, si anomenem $p$ el nombre de persones de la festa, sabem que
$\frac{p}2$ van usar un vas, i $\frac{p}2$ persones en van usar $2$, per tant:

$$\frac{p}2 + 2\cdot\frac{p}2 = 24 \quad\Rightarrow\quad
\frac32p=24 \quad\Rightarrow\quad p=16$$

A la festa hi havia $16$ persones, és a dir, l'opció **B**.

![Enunciat 24, nivell de 3r d'ESO del Cangur 2016 a Catalunya](https://www.lopezferrando.com/cangur/2016_cat/3r_eso/enunciats/24.png)


Anomenem $x$ el nombre de bales que tenen les deu noies al principi.
Si la mitjana disminueix en una, això vol dir que:

$$\frac{x}{10} = \frac{x+1}{11} + 1$$

Si operem aquesta igualtat, tenim:

$$\frac{x}{10} = \frac{x+12}{11} \quad \Rightarrow \quad
11x = 10x+120 \quad \Rightarrow \quad x = 120$$

Llavors, entre les onze tenen $120+1=121$ bales, i la solució és la **C**.

![Enunciat 25, nivell de 3r d'ESO del Cangur 2016 a Catalunya](https://www.lopezferrando.com/cangur/2016_cat/3r_eso/enunciats/25.png)

Si seguim els moviment de les rodes dentades i les cordes, podem deduir
tots els moviments:

![Solució 25, nivell de 3r d'ESO del Cangur 2016 a Catalunya]({filename}solucions/25.png)

I cap amunt van els pesos $1$ i $3$, la solució **E**.

![Enunciat 26, nivell de 3r d'ESO del Cangur 2016 a Catalunya](https://www.lopezferrando.com/cangur/2016_cat/3r_eso/enunciats/26.png)



![Enunciat 27, nivell de 3r d'ESO del Cangur 2016 a Catalunya](https://www.lopezferrando.com/cangur/2016_cat/3r_eso/enunciats/27.png)

Anomenem $h$ l'altura de cada franja, de manera que l'altura del triangle
és $5h$. De manera anàloga, anomenem $b$ la base del petit triangle
superior, de manera que la resta de franges tenen una base de
$2b, 3b, 4b$ i el triangle gran té una base $5b$ (pel
[Teorema de Tales](https://ca.wikipedia.org/wiki/Teorema_de_Tales)).
Podem calcular la proporció grisa amb:

$$\frac{A_{gris}}{A_{total}} = \frac{A_{triangle\ petit} + A_{trapezi_1} + A_{trapezi_2}}{A_{triangle\ gran}}$$

Calculem ara l'àrea de cadascuna d'aquestes figures, recordant que
l'àrea d'un trapezi és la meitat de l'altura per la suma de les bases:

$$A_{triangle\ gran}=\frac12·5b·5h = \frac{25}2bh$$

$$A_{triangle\ petit} = \frac12bh$$

$$A_{trapezi_1} = \frac12·(2+3)b·h = \frac52bh$$

$$A_{trapezi_2} = \frac12·(5+4)b·h = \frac92bh$$

I ara fem la divisió:

$$\frac{A_{gris}}{A_{total}} = \frac{\frac12bh+\frac52bh+\frac92bh}{\frac{25}2bh}=
\frac{1+5+9}{25}=\frac{15}{25}=\frac{60}{100} = 60\%$$

I la solució és la **A**.

![Enunciat 28, nivell de 3r d'ESO del Cangur 2016 a Catalunya](https://www.lopezferrando.com/cangur/2016_cat/3r_eso/enunciats/28.png)

Anomenem $x$ el preu de l'entrada, i $a$ el nombre de persones més grans de
$65$ anys. Podem plantejar el problema amb l'equació:

$$a\cdot(x-3) + (11-a)\cdot x = 61$$

Operant tenim:

$$11x = 61 + 3a$$

Provem ara les opcions que ens plantegen:

* $a=5 \quad\rightarrow\quad x=\frac{76}{11} \quad\rightarrow\quad \text{no enter}$
* $a=6 \quad\rightarrow\quad x=\frac{79}{11} \quad\rightarrow\quad \text{no enter}$
* $a=7 \quad\rightarrow\quad x=\frac{82}{11} \quad\rightarrow\quad \text{no enter}$
* $a=8 \quad\rightarrow\quad x=\frac{85}{11} \quad\rightarrow\quad \text{no enter}$
* $a=9 \quad\rightarrow\quad x=\frac{88}{11} = 8$

Per tant hi ha $9$ persones majors de $65$ anys: l'opció **E**.

![Enunciat 29, nivell de 3r d'ESO del Cangur 2016 a Catalunya](https://www.lopezferrando.com/cangur/2016_cat/3r_eso/enunciats/29.png)

Començant pel vèrtex de dalt a l'esquerra, podem triar qualsevol dels
$3$ colors.

Seguidament, triarem els dos vèrtexs adjacents al primer (dalt a la
dreta i baix a l'esquerra). Per cadascun d'aquests $2$ podem triar
qualsevol dels $2$ colors diferents al primer. En total hi ha $4$
opcions: en $2$ els dos colors triats són els mateixos, i en les altres
$2$ són diferents.

Si els colors triats són diferents, l'últim vèrtex només pot tindre una
opció. Si els colors són iguals, a l'últim vèrtex podem triar $2$ opcions
de colors.

En total, les opcions són:

$$3\cdot(2\cdot1 + 2\cdot2) = 3\cdot6=18$$

I la solució és la **B**.

![Enunciat 30, nivell de 3r d'ESO del Cangur 2016 a Catalunya](https://www.lopezferrando.com/cangur/2016_cat/3r_eso/enunciats/30.png)
