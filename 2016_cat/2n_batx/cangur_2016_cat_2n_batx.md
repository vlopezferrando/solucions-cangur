Title: Solucions del Cangur 2016 a Catalunya: Nivell 2n de batxillerat
Date: 2016-4-21 12:00
Tags: cangur, matemàtiques
Category: cangur
Slug: solucions-cangur-2016-catalunya-2n-batx
Description: Recull de solucions del nivell de 2n de batxillerat de les Proves Cangur 2016 a Catalunya

Ja he preparat el recull de solucions del Nivell de 2n de batxillerat del Cangur de Catalunya de 2016. Els enunciats estan extrets del primer model d'examen del [pdf d'enunciats]({filename}enunciat_2016_cat_2n_batx.pdf){:target="_blank"}.

<!-- PELICAN_END_SUMMARY -->

Si trobeu cap errada o teniu algun comentari o solució alternativa, no dubteu en fer un comentari a sota del tot.

Les solucions estan amagades (cal fer clic per mostrar-les) perquè és recomanable pensar detingudament cada problema abans de mirar la solució que jo proposo!

Podeu accedir a les qüestions directament:

* Qüestions de 3 punts:
  [1](#questio-1), [2](#questio-2), [3](#questio-3), [4](#questio-4),
  [5](#questio-5), [6](#questio-6), [7](#questio-7), [8](#questio-8),
  [9](#questio-9), [10](#questio-10)
* Qüestions de 4 punts:
  [11](#questio-11), [12](#questio-12), [13](#questio-13), [14](#questio-14),
  [15](#questio-15), [16](#questio-16), [17](#questio-17), [18](#questio-18),
  [19](#questio-19), [20](#questio-20)
* Qüestions de 5 punts:
  [21](#questio-21), [22](#questio-22), [23](#questio-23), [24](#questio-24),
  [25](#questio-25), [26](#questio-26), [27](#questio-27), [28](#questio-28),
  [29](#questio-29), [30](#questio-30)

Els enunciats del Cangur són propietat de la Societat Catalana de Matemàtiques i *Le Kangourou sans Frontières*.

### Qüestions de 3 punts

![Enunciat 1, nivell de 2n de batxillerat del Cangur 2016 a Catalunya]({filename}enunciats/01.png)

En primer lloc contem de quantes maneres podem col·locar les lletres $U$.
A la primera fila va una lletra $U$, de manera que pot anar a una de les $3$
caselles. La segona lletra $U$ va a la segona fila, però només pot anar a
una de dues caselles, ja que no pot estar a la mateixa columna que la primera
lletra $U$. Per tant, hi ha:

$$3·2=6$$

formes de col·locar les lletres $U$.

La resta de lletres de $SUDOKU$, és a dir, $S,D,K,O$ són diferents. Les haurem
de situar a les quatre caselles lliures. Les maneres diferents que tenim de fer-ho
són les permutacions de les lletres $SDKO$, i n'hi ha $4!$. En total,
hi ha:

$$6·4!=6·24=144$$

formes d'escriure $SUDOKU$ tal com demana l'enunciat, i la solució és la **E**.

![Enunciat 2, nivell de 2n de batxillerat del Cangur 2016 a Catalunya]({filename}enunciats/02.png)

L'àrea dels cercles és $\pi$, i per la fórmula de l'àrea d'un cercle, $\pi r^2$,
podem deduir que el radi és $r=1$. La longitud de la circumferència serà doncs
$2\pi$ (per la fórmula $2\pi r$).

Anomenem els dos costats diferents del rectangle *base* i *altura* ($b, h$), segons si es
troben a les bases del cilindre o no. La base del rectangle coincideix amb la
circumferència dels cercles, és a dir, $b=2\pi$. Sabem que l'àrea del rectangle
és $\pi$, per tant:

$$A=b·h \quad \Rightarrow \quad \pi = 2\pi·h \quad \Rightarrow \quad h = \frac12$$

I la solució és la **E**.

![Enunciat 3, nivell de 2n de batxillerat del Cangur 2016 a Catalunya]({filename}enunciats/03.png)

Per ser un quadrat perfecte, en la descomposició en factors primers tot els
factors han d'estar elevats a un exponent parell. La descomposició de $2016$ és:

$$2016=2^5·3^2·7$$

Per tal que el producte siga un quadrat perfecte, hem de multiplicar com a mínim per
$2·7=14$, de manera que:

$$2016·14=2^6·3^2·7^2=(2^3·3·7)^2$$

I la solució és la **D**.

![Enunciat 4, nivell de 2n de batxillerat del Cangur 2016 a Catalunya]({filename}enunciats/04.png)

En primer lloc fixem-nos que tots els nombres primers són senars excepte un: el $2$.

Albert escriu una quantitat parella de nombres primers, i la suma és senar. Si tots els
nombres primers que ha escrit fóssin senars, la suma seria parella, de manera que entre
els nombres hi és el $2$.

Blanca ha escrit una quantitat senar de nombres primers, i la suma és parella. Si
només hagués escrit nombres primers senars, la suma seria senar, de manera que ha d'haver
escrit el número $2$.

De manera que tant per l'Albert com per la Blanca, els productes de nombres contenen el $2$
i per tant el resultat és parell. La solució és la **E**.

![Enunciat 5, nivell de 2n de batxillerat del Cangur 2016 a Catalunya]({filename}enunciats/05.png)

Com que no sabem quina proporció dels $200€$ és deguda al gas i a l'electricitat,
no podrem deduir el preu de la propera factura.

Si tota la factura fós deguda al gas, hauria de pagar $204€$, i si sós tota deguda
a l'electricitat, n'hauria de pagar $208$. Com l'enunciat no ens dóna més
informació, la solució és la **C**.

![Enunciat 6, nivell de 2n de batxillerat del Cangur 2016 a Catalunya]({filename}enunciats/06.png)

En primer lloc operem amb  $(x+y)^2$:

$$(x+y)^2 = x^2 + 2xy + y^2 = x^2 - 2xy + y^2 + 4xy = (y-x)^2 + 4xy$$

Per la segona equació de l'enunciat sabem que $y-x=1$, per tant:

$$(x+y)^2 = 1^2 + 4xy$$

Ara, començant amb la primera equació de l'enunciat:

$$\frac3x - \frac3y = 1  \quad \Rightarrow \quad \frac{3y-3x}{xy} = 1  \quad \Rightarrow \quad 3y-3x = xy$$

Com que $y-x=1$, tenim que:

$$xy = 3y-3x = 3(y-x) = 3$$

Llavors, com volíem saber:

$$(x+y)^2 = 1 + 4xy = 1 + 4·3 = 13$$

I la solució és la **C**.

![Enunciat 7, nivell de 2n de batxillerat del Cangur 2016 a Catalunya]({filename}enunciats/07.png)

En total hi ha $12$ quadrats diferents, com podem veure a la figura següent,
i la solució és la **E**.

![Solució 7, nivell de 2n de batxillerat del Cangur 2016 a Catalunya]({filename}solucions/07.png)

![Enunciat 8, nivell de 2n de batxillerat del Cangur 2016 a Catalunya]({filename}enunciats/08.png)

Dilluns, dimarts i dimecres, el bodeguer ven $6$ dels $30$ litres de la bóta
i la reompli d'aigua, és a dir, multiplica per $1-\frac{6}{30}=\frac{4}{5}$
la quantitat de vi que conté la bóta. Com ho fa $3$ cops, al final de vi en queda:

$$30·\left(\frac45\right)^3 = 30·\frac{64}{125} = 15,36$$

La quantitat d'aigua que hi ha és $30-15,36=14,64$, i la solució és la **B**.

![Enunciat 9, nivell de 2n de batxillerat del Cangur 2016 a Catalunya]({filename}enunciats/09.png)

Els dos semicercles tenen radi $1$, i com es pot veure a la figura, els tres
segments marcats mesuren $1$, de manera que formen un triangle equilàter
i per tant el sector circular ombrejat mesura $60^\circ$.

![Solució 9, nivell de 2n de batxillerat del Cangur 2016 a Catalunya]({filename}solucions/09.png)

Així doncs, es tracta d'una sisena part del cercle ($60^\circ$ de $360^\circ$)
i per tant l'àrea és:

$$A=\frac16·\pi·1^2 = \frac{\pi}{6}$$

I la solució és la **B**.

![Enunciat 10, nivell de 2n de batxillerat del Cangur 2016 a Catalunya]({filename}enunciats/10.png)

Comencem resolent el sistema:

$$x = \frac{3 \pm \sqrt{3^2-4}}{2} = \frac{3 \pm \sqrt5}{2}$$
$$a = \frac{3 + \sqrt5}{2}, \quad b = \frac{3 - \sqrt5}{2}$$

LLavors, tenim que:

$$a^3+b^3 = \left(\frac{3 + \sqrt5}{2}\right)^3 + \left(\frac{3 - \sqrt5}{2}\right)^3 =$$
$$= \frac{(3+\sqrt5)^3 + (3-\sqrt5)^3}{8} =$$
$$= \frac{(3^3 + 3·3^2\sqrt5 + 3·3·5 + \sqrt5^3) + (3^3 - 3·3^2\sqrt5 + 3·3·5 - \sqrt5^3)}{8} =$$
$$= \frac{3^3 + 3·3·5 + 3^3 + 3·3·5}{8} =$$
$$= \frac{27 + 45 + 27 + 45}{8} = \frac{144}{8} = 18$$

I la solució és la **D**.

Fixem-nos que hem usat les fórmules:

$$(a+b)^3 = a^3 + 3a^2b + 3ab^2 + b^3$$
$$(a-b)^3 = a^3 - 3a^2b + 3ab^2 - b^3$$

### Qüestions de 4 punts

![Enunciat 11, nivell de 2n de batxillerat del Cangur 2016 a Catalunya]({filename}enunciats/11.png)

Al dau hi ha sis números: $1,2,3,4,5,6$. Adonem-nos que per tal que el producte
de dos d'aquests números sigui més petit que la suma, un dels dos números ha de
ser un $1$:

* Si un número és $1$, qualsevol que sigui l'altre, es complirà que $x+1 > 1·x=x$.
* Si cap dels dos números és $1$, no es complirà mai. El cas que més s'apropa és
quan surten dos $2$: $2+2 \ngtr 2·2$, i a partir d'aqui la diferència s'eixampla:
$2+3 \ngtr 2·3$, $3+3 \ngtr 3·3$.

Així doncs, podem reformular l'enunciat com: quina és la probabilitat que surti
algun número $1$ quan llancem els dos daus?

Per saber la probabilitat que surti *algun* $1$ hem de sumar la probabilitat que surti
en el primer dau, més la probabilitat que surti en el segon, menys la probabilitat
que surti en els dos (perquè és una possibilitat que hem comptat dos cops). El resultat és:

$$\frac16 + \frac16 - \frac16·\frac16 = \frac{6 + 6 - 1}{36} = \frac{11}{36}$$

I la solució és la **D**.

![Enunciat 12, nivell de 2n de batxillerat del Cangur 2016 a Catalunya]({filename}enunciats/12.png)

Si descomposem un nombre en factors primers, aquest serà un quadrat perfecte si tots els exponents
són parells, i serà un cub perfecte si tots els exponents són múltiples de $3$.

Pel que ens diu l'enunciat:

* $10A=2·5·A$ és un quadrat perfecte. Llavors sabem que en la descomposició
en factors primers d'$A$, el $2$ i el $5$ estan elevats a un exponent senar i
qualsevol altre factor està elevat a un exponent parell.
* $6A=2·3·A$ és un cub perfecte. Llavors sabem que en sumar $1$ als exponents
de $2$ i $3$ en la descomposició d'$A$, els exponents són múltiples de $3$ i
qualsevol altre factor està elevat a un exponent múltiple de $3$.

El nombre més petit que compleix aquestes propietats és:

$$A=2^5·3^2·5^3$$

El nombre de divisors d'un nombre és el producte dels exponents més $1$ de cada factor primer:

$$\text{divisors} = (5+1)·(2+1)·(3+1)= 6·3·4  = 72$$

La solució és la **A**.

![Enunciat 13, nivell de 2n de batxillerat del Cangur 2016 a Catalunya]({filename}enunciats/13.png)

Podem fer un dibuix com el següent, que mostra una secció vertical de l'esfera:

![Solució 13, nivell de 2n de batxillerat del Cangur 2016 a Catalunya]({filename}solucions/13.png)

Veiem que tenim un triangle rectangle amb catets $12$ i $r-8$, i amb una hipotenusa $r$.
Pel Teorema de Pitàgores, tenim l'equació:

$$12^2 + (r-8)^2 = r^2 \quad \Rightarrow \quad 144 + r^2 - 16r +64 = r^2 \quad \Rightarrow$$
$$\Rightarrow \quad 208 - 16r = 0 \quad \Rightarrow \quad r=\frac{208}{16}=13$$

Per tant el radi mesura $13\text{ cm}$ i la solució és la **C**.

![Enunciat 14, nivell de 2n de batxillerat del Cangur 2016 a Catalunya]({filename}enunciats/14.png)

Els divisors de $2016$ són els productes de totes les diferents combinacions dels factors primers:

$$2016=2^5·3^2·7$$

És a dir, per construir un divisor, podem posar el $2$ multiplicant un cop, dos cops...
fins a $5$ cops, i de manera equivalent amb el $3$ i el $7$. En total hi ha:

$$\text{divisors} = (5+1)·(2+1)·(1+1) = 6·3·2 = 36$$

Dels $36$ divisors, la meitat tindran un $7$ com a factor, i l'altra meitat no en tindran cap.
El producte de tots els divisors tindrà $\frac{36}{2}=18$ sets, i per tant la única solució
que pot ser correcta és $2016^18$ i la solució és la **A**.

Si comptem el nombre de vegades que apareixen el $2$ i el $3$ en el producte de tots els divisors,
veurem també que apareixen $18·5$ i $18·2$ vegades respectivament.

![Enunciat 15, nivell de 2n de batxillerat del Cangur 2016 a Catalunya]({filename}enunciats/15.png)

En multiplicar l'alçada per un factor $x$, la proporció passa de $\frac23$ a $\frac{12}{5}$:

$$\frac23·x = \frac{5}{12} \quad \Rightarrow \quad x = \frac{5}{12}\frac32 = \frac{15}{24} = \frac58$$

Per tant, hem hem retallat $1-\frac58 = \frac38$ de la fotografia. En tant per cent, és:

$$100·\frac38 = 37,5\text{ %}$$

I la solució és la **C**.

![Enunciat 16, nivell de 2n de batxillerat del Cangur 2016 a Catalunya]({filename}enunciats/16.png)

A l'equació $x^3+y^3 = x^2y^2$, crida l'atenció que a l'esquerra la $x$ i la $y$ estan
elevades a $3$ i a la dreta estan elevades a $2$. Açò és significatiu perquè el resultat
d'elevar un nombre negatiu al cub és negatiu, però és positiu si elevem el nombre al quadrat.

Per aquesta raó mai pot haver cap punt al quadrant $III$, ja que en aquest
quadrant $x$ i $y$ són negatives, i per tant a l'esquerra de l'equació el valor és negatiu
i a la dreta és positiu. Així doncs, la solució és la **B**.

![Enunciat 17, nivell de 2n de batxillerat del Cangur 2016 a Catalunya]({filename}enunciats/17.png)

Els radis i altures del cilindre petit i gran respectivament són:

$$r_1 = 15, \quad h_1 = 40, \quad r_2 = 20, \quad h_2 = 60$$

El volum total dels dos cilindres (el volum d'un cilindre és l'àrea del cercle de la base per l'altura) és:

$$V = V_1 + V_2 = \pi·15^2·40 + \pi·20^2·60 = 33.000\pi \text{ cm}^3$$

Sabem que en $3$ minuts el nivell ha pujat $5\text{ cm}$ (del cilindre petit), per tant, s'ompli al ritme:

$$\text{flux} = \frac{\pi·15^2·5}{3} = 375\pi \text{ cm}^3/\text{min}$$

Per omplir els dos dipòsits trigarà:

$$t=\frac{33000}{375} = 88\text{ min}$$

I la solució és la **A**.

![Enunciat 18, nivell de 2n de batxillerat del Cangur 2016 a Catalunya]({filename}enunciats/18.png)

El residu sempre és més petit que el divisor, de manera que per obtindre els
residus més grans possibles, hauríem de dividir pels divisors més grans possibles.
En aquest cas, el divisor és la suma de les xifres d'un número més petit que $1000$.

El divisor més gran possible és $27$, amb el número $999$. El residu és $0$: $999=27·37 + 0$.

El segon divisor més gran possible és $26$, amb els números $998, 989, 899$. Els residus són:

$$998 = 38·26 + 10$$
$$989 = 38·26 + 1$$
$$899 = 34·26 + 15$$

El tercer divisor més gran és $25$, que es correspon amb combinacions de $997$ i $988$. Quan dividim
per $25$ és fàcil veure si el residu serà $24$: només cal fixar-se en les últimes dues xifres i veure
si acaben en $24,49,74,99$. Per tant, podem veure que $799$ serà el nombre que ens donarà la resposta:

$$799 = 31*25 + 24$$

I la solució és la **D**.

![Enunciat 19, nivell de 2n de batxillerat del Cangur 2016 a Catalunya]({filename}enunciats/19.png)

Anomenem $x_1, x_2$ els costats del primer i el segon quadrat respectivament, i fixem
arbitràriament el radi del cercle com a $1$. Llavors, podem fer la següent figura,
observant els dos triangles rectangles que podem construir:

![Solució 13, nivell de 2n de batxillerat del Cangur 2016 a Catalunya]({filename}solucions/13.png)

Pel Teorema de Pitàgores podem deduir:

$$x_1^2 + \left(\frac{x_1}2\right)^2 = 1^2 \quad \Rightarrow \quad \frac54x_1^2 = 1 \quad \Rightarrow \quad x_1 = \frac2{\sqrt5}$$
$$\left(\frac{x_2}2\right)^2 + \left(\frac{x_2}2\right)^2 = 1^2 \quad \Rightarrow \quad \frac{x_2^2}{2} = 1 \quad \Rightarrow \quad x_2 = \sqrt2$$

Les àrees dels quadrats, per tant, són:

$$x_1^2 = \frac45, \quad x_2^2 = 2$$

Com la primera placa quadrada pesa $2$ grams, la segona pesa:

$$\frac2{\frac45}·2 = 5\text{ grams}$$

I la solució és la **D**.

![Enunciat 20, nivell de 2n de batxillerat del Cangur 2016 a Catalunya]({filename}enunciats/20.png)

En primer lloc, podem trobar una solució trivial amb $x=1, y=6$:

$$1!·7! = (1+6)!$$

Per tal que $x·7!$ sigui en si un factorial, podem fer que $x=7!-1$, i llavors, amb $y=1$:

$$(7!-1)·7! = (7!)! = ((7!-1) + 1)$$

Una altra manera de resoldre l'equació seria si poguéssim trobar una $x$ de la forma $x=8·9·10\cdots$.
No cal provar molt per adonar-nos que: $8·9·10 = 720 = 6!$, per tant, amb $x=6, y=4$:

$$7!6! = 10! = (6+4)!$$

En total, hem trobat $3$ solucions per a l'equació, falta veure si poden haver-hi infinites.

Però no poden haver infintes solucions perquè amb $x>7!$, $x!·7!$ mai pot ser
un factorial, i per tant el nombre de solucions ha de ser per força finit.

Així, la solució és la **E**.

### Qüestions de 5 punts

![Enunciat 21, nivell de 2n de batxillerat del Cangur 2016 a Catalunya]({filename}enunciats/21.png)

Els costats dels triangles han de mesurar: $1,2,3,4,5\text{ o }6$. Per tal de
poder formar un triangle, tres segments han de complir el que s'anomena
*desigualtat triangular*, que no és altra cosa que un costat no pot ser tan
o més llarg que la suma dels altres dos. Per exemple, els segments $(6,3,3)$ no
poden formar un triangle.

Comptarem el nombre de triangles buscant terns $(a,b,c)$ amb $a\geq b\geq c$.
Com $a,b,c$ estan ordenats de major a menor, la *desigualtat triangular* es complirà
si $b+c > a$, o dit d'una altra manera, $c > a-b$.

Per cada parella de valors $(a,b)$, comptarem quants valors pot prendre $c$ de
manera que es compleixi la desigualtat anterior $(c > a-b)$, i també que
sigui menor o igual que $b$, és a dir:

$$b \geq c > a-b$$

Per exemple

* Si tenim $(6,6)$, s'ha de complir $c > 6-6=0$, i per tant $c$ pot prendre $6$ valors: $1,\ldots,6$.
* Si tenim $(4,3)$, s'ha de complir $3 \geq c > 4-3=1$, i per tant $c$ pot prendre $2$ valors: $2,3$.

I així calculem el nombre de possibilitats:

$$
\begin{array}[cccccc]
(6,6)\rightarrow6 & (5,5)\rightarrow5 & (4,4)\rightarrow4 & (3,3)\rightarrow3 & (2,2)\rightarrow2 & (1,1)\rightarrow1 \\
(6,5)\rightarrow4 & (5,4)\rightarrow3 & (4,3)\rightarrow2 & (3,2)\rightarrow1 \\
(6,4)\rightarrow2 & (5,3)\rightarrow1
\end{array}
$$

En total:

6+4+5+3+1+2+4+2+3+1+2+1 = 34

En total hi ha $34$ triangles diferents que es poden fer i la solució és la **B**.

![Enunciat 22, nivell de 2n de batxillerat del Cangur 2016 a Catalunya]({filename}enunciats/22.png)

En primer lloc, comptem de quantes maneres diferents podem triar $3$ punts
entre els $12$ punts que hi ha, sense importar l'ordre. La resposta és:

$$
\begin{pmatrix}
3 \\ 12
\end{pmatrix} = \frac{12·11·10}{3·2} = 220
$$

Però no totes aquestes combinacions formes triangles, perquè pot ser que els tres
punts estiguen alineats. Comptem les maneres que tenim de triar $3$ punts sobre un mateix
costat:

$$
\begin{pmatrix}
3 \\ 5
\end{pmatrix} = \frac{5·4·3}{3·2} = 10
$$

Com hi ha $3$ costats, en total hi ha $3·10=30$ formes diferents de triar $3$ punts alineats.

En total es poden dibuixar $220-30=190$ triangles diferents i la solució és la **E**.

![Enunciat 23, nivell de 2n de batxillerat del Cangur 2016 a Catalunya]({filename}enunciats/23.png)



![Enunciat 24, nivell de 2n de batxillerat del Cangur 2016 a Catalunya]({filename}enunciats/24.png)

![Enunciat 25, nivell de 2n de batxillerat del Cangur 2016 a Catalunya]({filename}enunciats/25.png)

![Enunciat 26, nivell de 2n de batxillerat del Cangur 2016 a Catalunya]({filename}enunciats/26.png)

![Enunciat 27, nivell de 2n de batxillerat del Cangur 2016 a Catalunya]({filename}enunciats/27.png)

![Enunciat 28, nivell de 2n de batxillerat del Cangur 2016 a Catalunya]({filename}enunciats/28.png)

![Enunciat 29, nivell de 2n de batxillerat del Cangur 2016 a Catalunya]({filename}enunciats/29.png)

![Enunciat 30, nivell de 2n de batxillerat del Cangur 2016 a Catalunya]({filename}enunciats/30.png)
