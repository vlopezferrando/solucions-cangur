Title: Solucions del Cangur 2017 a Catalunya: Nivell 4t d'ESO
Date: 2017-3-20 12:00
Amagarportada: True
Tags: cangur, matemàtiques
Category: cangur
Slug: solucions-cangur-2017-catalunya-4t-eso
Description: Recull de solucions del nivell de 4t d'ESO de les Proves Cangur 2017 a Catalunya
Status: draft

Ja he preparat el recull de solucions del Nivell de 4t d'ESO del Cangur de Catalunya de 2017.
Els enunciats estan extrets del primer model d'examen del
[pdf d'enunciats]({filename}enunciat_2017_cat_4t_eso.pdf){:target="_blank"}.
Les solucions estan amagades (cal fer clic per mostrar-les) perquè és recomanable
pensar detingudament cada problema abans de mirar la solució que jo proposo!

Podeu accedir a les qüestions directament:

* Qüestions de 3 punts:
  [1](#questio-1), [2](#questio-2), [3](#questio-3), [4](#questio-4),
  [5](#questio-5), [6](#questio-6), [7](#questio-7), [8](#questio-8),
  [9](#questio-9), [10](#questio-10)
* Qüestions de 4 punts:
  [11](#questio-11), [12](#questio-12), [13](#questio-13), [14](#questio-14),
  [15](#questio-15), [16](#questio-16), [17](#questio-17), [18](#questio-18),
  [19](#questio-19), [20](#questio-20)
* Qüestions de 5 punts:
  [21](#questio-21), [22](#questio-22), [23](#questio-23), [24](#questio-24),
  [25](#questio-25), [26](#questio-26), [27](#questio-27), [28](#questio-28),
  [29](#questio-29), [30](#questio-30)

Els enunciats del Cangur són propietat de la Societat Catalana de Matemàtiques i *Le Kangourou sans Frontières*.

### Qüestions de 3 punts

![Enunciat 1, nivell de 4t d'ESO del Cangur 2016 a Catalunya]({filename}enunciats/01.png)

Si traiem els parèntesis ens queda:

$$2016-2015+2014-2013+\cdots+2006-2005=$$
$$=(2016-2015) + (2014-2013) + \cdots + (2006-2005) =$$
$$=1+1+\cdots+1$$

Veiem que cada parella suma $1$, i en total hi ha $6$ parelles, per tant
el resultat és $6$: la solució **A**.

![Enunciat 2, nivell de 4t d'ESO del Cangur 2016 a Catalunya]({filename}enunciats/02.png)

Al quadrat hi ha $5·5=25$ quadradets, de manera que com a molt podrem
posar $6$ figures ($6·4=24$ quadradets). Vegem que podem fer-ho:

<img src="{filename}solucions/02.png" alt="Solució 2, nivell de 4t d'ESO del Cangur 2016 a Catalunya" style="width: 200px;"/>

Així que la solució és la **B**.

![Enunciat 3, nivell de 4t d'ESO del Cangur 2016 a Catalunya]({filename}enunciats/03.png)

Com ha pagat $95$ €, per tal que la xifra de les unitat siga $5$, ha
d'haver pagat la meitat per uns pantalons amb una xifra de les desenes
senar, és a dir: $50, 70$ o $90$ €. Però el descompte es fa sobre la
peça més barata, així que podem descartar el $90$.

Si ha pagat els pantalons de $50$ € a meitat de preu, n'ha pagat $25$
per aquests pantalons, i per tant, ha comprat també els pantalons
de $95 - 25 = 70$ euros. Així, s'ha estalviat $25$ €: l'opció **D**.

D'altra banda, si hagués pagat a meitat de preu els pantalons de
$70$ €, hauria d'haver comprat també els pantalons de $95-35=60$ €, però
llavors no se li hauria aplicat el descompte als pantalons que valen $70$ €,
sinó als de $60$ €.

![Enunciat 4, nivell de 4t d'ESO del Cangur 2016 a Catalunya]({filename}enunciats/04.png)

Tenim les següents xifres disponibles:

$$1,2,\ldots,8,9, 10,11,\ldots,18,19$$

Si comptem els cops que tenim cada xifra, tenim:

$$\begin{array}{ccl}
\{0\} & \rightarrow & \text{1 cop} \\
\{1\} & \rightarrow & \text{12 cops} \\
\{2,3,\ldots,9\} & \rightarrow & \text{2 cops}
\end{array}$$

El nombre més gran que podem fer és:

$$99887766554433\;2\;21111111111110$$

Tenim $1+12+2\cdot8=29$ xifres, la d'enmig està en la possició $15$, i és
el $2$. La solució és la **C**.

![Enunciat 5, nivell de 4t d'ESO del Cangur 2016 a Catalunya]({filename}enunciats/05.png)

Denotem la posició inicial com $\text{SJC}$ (Sara, Joana, Clara). A més,
subratllarem les lletres quan ja hagen realitzat un adelantament.
El primer adelantament el poden fer Joana o Clara:

$$\text{SJC} \rightarrow
\{\underline{\text{J}}\text{SC},\; \text{S}\underline{\text{C}}\text{J} \}$$

Ara, en el primer cas poden adelantar tant Sara com Carla, però en el
segon només pot adelantar Joana (perquè Sara va primera i Carla ja ha adelantat):

$$\underline{\text{J}}\text{SC} \rightarrow \{
  \underline{\text{S}}\underline{\text{J}}\text{C},\;
  \underline{\text{J}}\underline{\text{C}}\text{S} \}$$

$$\text{S}\underline{\text{C}}\text{J} \rightarrow
\{ \text{S}\underline{\text{J}}\underline{\text{C}} \}$$

De les tres configuracions que ens queden, la tercera la podem descartar,
perquè li toca adelantar a la Sara, però va la primera. Amb les altres
dues, obtenim:

$$\underline{\text{S}}\underline{\text{J}}\text{C} \rightarrow
\underline{\text{S}}\underline{\text{C}}\underline{\text{J}}$$
$$\underline{\text{J}}\underline{\text{C}}\text{S} \rightarrow
\underline{\text{J}}\underline{\text{S}}\underline{\text{C}}$$

Així hem vist que només hi ha dues possibles configuracions finals:
$\underline{\text{SCJ}}$ i $\underline{\text{JSC}}$, i per tant
la solució és la **B**.

![Enunciat 6, nivell de 4t d'ESO del Cangur 2016 a Catalunya]({filename}enunciats/06.png)

La mediana és el valor d'enmig de tots els resultats ordenats. Podem
comprovar a la figura que aquest valor és el $3$, i la solució és la
**B**.

![Solució 6, nivell de 4t d'ESO del Cangur 2016 a Catalunya]({filename}solucions/06.png)

![Enunciat 7, nivell de 4t d'ESO del Cangur 2016 a Catalunya]({filename}enunciats/07.png)

En primer lloc fixem-nos en els triangles equilàters "mitjans",
que tenen els costats de $5+2+5=12$, que podem veure en nombres negres a la figura:

![Solució 7, nivell de 4t d'ESO del Cangur 2016 a Catalunya]({filename}solucions/07.png)

Coneixent la mesura d'aquest costat, veiem que la base del triangle gran conté dos
costats (vermell i blau) que mesuren $12$. Però aquests costats se superposen,
concretament la mesura del costat dels triangles puntejats ($5$ en verd), i per això
el costat del triangle gran mesura $12+12-5=19$, la solució **E**.

![Enunciat 8, nivell de 4t d'ESO del Cangur 2016 a Catalunya]({filename}enunciats/08.png)

Dibuixem les rectes i punts tal com especifica l'enunciat:

<img src="{filename}solucions/08.png" alt="Solució 8, nivell de 4t d'ESO del Cangur 2016 a Catalunya" style="width: 400px;"/>

En primer lloc, adonem-nos que no és possible crear triangles amb
tres punts de la mateixa recta. Comptarem primer la possibilitat de
triar dos punts de la recta de dalt i un tercer de sota, per després
comptar els triangles amb dos punts a sota i un punt a dalt.

Si triem els dos punts a dalt, és a dir, $A'$ i $B'$, podem triar
com a tercer punt qualsevol dels $4$ de sota.

Si triem dos punts a baix, podem fer-ho de les seqüents formes:
$AB, AC, AD, BC, BD, CD$, és a dir, de $6$ formes diferents. Per cada
parella de punts, a dalt podem triar o bé $A'$ o bé $B'$. De manera
que hi ha $6\cdot2=12$ opcions. Cal comentar que les diferents formes
de triar $2$ punts
de $4$ disponibles s'anomenen *combinacions*, i podem calcular quantes n'hi ha
de la següent manera:

$$\dbinom{4}{2} = \frac{4!}{2!(4-2)!}= \frac{4\cdot3\cdot2}{2\cdot2}=6$$

En total, podem formar $4+12=16$ triangles diferents amb aquests sis
punts, i la solució és la **D**.

![Enunciat 9, nivell de 4t d'ESO del Cangur 2016 a Catalunya]({filename}enunciats/09.png)

El quadrat gran té una àrea de $36$, per tant el seu costat mesura
$\sqrt{36}=6$. Els quadrats petits tenen un costat que és una tercera
part d'aquest, per tant, tenen un costat de $\frac63=2$.

Així, l'àrea total de la figura és: $36 + 6\cdot2^2=36+24=60$. Per tant,
el percentatge de la figura ocupat pel quadrat gran és:

$$\frac{36}{60}\cdot100=\frac{360}{6}=60 \%$$

I la solució és la **C**.

![Enunciat 10, nivell de 4t d'ESO del Cangur 2016 a Catalunya]({filename}enunciats/10.png)

Hi ha 12 persones que toquen un instrument, $8$ són homes i $4$ són dones.
Com el $60\%$ de les dones no toca cap instrument, això vol dir que el
$40\%$ sí que ho fan, i aquestes són les $4$ dones que hem nomenat abans.
Llavors, en total hi ha $10$ dones ($4$ que toquen i $6$ que no). Finalment,
si hi ha $10$ dones, hi ha $32-10=22$ homes, i la solució és la **B**.

### Qüestions de 4 punts

![Enunciat 11, nivell de 4t d'ESO del Cangur 2016 a Catalunya]({filename}enunciats/11.png)

A cada costat té dues opcions: o bé dibuixar el costat paral·lel per
dins del triangle original, o bé dibuixar-lo per fora. Així, a cadascun
dels $3$ costats, pot triar entre $2$ costats paral·lels, i el nombre
de triangles que pot dibuixar és: $2\cdot2\cdot2=8$, i la solució és la
**E**.

![Enunciat 12, nivell de 4t d'ESO del Cangur 2016 a Catalunya]({filename}enunciats/12.png)

La manera òptima de doblegar-lo és per la meitat. Començant pel costat
llarg, si el dobleguem un cop mesurarà $\frac{2,20}2=1,10 \text{ m}$,
i com segueix sent
massa llarg, el tornem a doblegar: $\frac{1,10}2=0,55\text{ m}$.
Ara ja cabria al costat llarg del calaix.

Dobleguem ara el costat petit: fent-ho un cop, mesura
$\frac{1,40}2=0,70\text{ m}$. Com és massa llarg, el tornem a doblegar:
$\frac{0,70}2=0,35\text{ m}$. Ara cap al cosat curt del calaix, i per tant
el llençol cap del tot!

L'hem hagut de doblegar $4$ cops, i per tant la solució és la **C**.

![Enunciat 13, nivell de 4t d'ESO del Cangur 2016 a Catalunya]({filename}enunciats/13.png)

Anomenem $a$ el nombre d'abonats, de manera que $200-a$ és el nombre
de no abonats. Avui han anat $a$ abonats, i el $25\%$ dels
no abonats, és a dir, una quarta part: $\frac14\cdot(200-a)$.
En total, s'ha recaptat:

$$10\cdot a + 40\cdot\frac14\cdot(200-a) = 10a + 2000 - 10a = 2000$$

I la solució és la **D**.

![Enunciat 14, nivell de 4t d'ESO del Cangur 2016 a Catalunya]({filename}enunciats/14.png)

Si seguim els moviment de les rodes dentades i les cordes, podem deduir
tots els moviments:

![Solució 14, nivell de 4t d'ESO del Cangur 2016 a Catalunya]({filename}solucions/14.png)

I cap amunt van els pesos $1$ i $3$, la solució **A**.

![Enunciat 15, nivell de 4t d'ESO del Cangur 2016 a Catalunya]({filename}enunciats/15.png)

La única figura que no cap és la **E**. Per tal de tenir una àrea igual a la
del quadrat, el triangle equilàter haurà de sobresortir, com veiem a la figura:

<img src="{filename}solucions/15a.png" alt="Solució 15, nivell de 4t d'ESO del Cangur 2016 a Catalunya" style="width: 200px;"/>

La resta d'opcions caben dins del quadrat:

![Solució 15, nivell de 4t d'ESO del Cangur 2016 a Catalunya]({filename}solucions/15b.png)

![Enunciat 16, nivell de 4t d'ESO del Cangur 2016 a Catalunya]({filename}enunciats/16.png)

Anomenem $x$ el nombre de bales que tenen les deu noies al principi.
Si la mitjana disminueix en una, això vol dir que:

$$\frac{x}{10} = \frac{x+1}{11} + 1$$

Si operem aquesta igualtat, tenim:

$$\frac{x}{10} = \frac{x+12}{11} \quad \Rightarrow \quad
11x = 10x+120 \quad \Rightarrow \quad x = 120$$

Llavors, entre les onze tenen $120+1=121$ bales, i la solució és la **D**.

![Enunciat 17, nivell de 4t d'ESO del Cangur 2016 a Catalunya]({filename}enunciats/17.png)

L'àrea enfosquida resulta de treure-li al quadrat gran l'àrea
del quadrat petit (de costat $3x$) i dels dos triangles rectangles blancs.
De fet, la suma dels dos triangles rectangles és un rectangle de costats
$x$ i $4x$. Llavors, l'àrea ombrejada és:

$$(4x)^2 - (3x)^2 - 4x\cdot x = 16x^2 - 9x^2 - 4x^2 = 3x^2$$

I la solució és la **A**.

![Enunciat 18, nivell de 4t d'ESO del Cangur 2016 a Catalunya]({filename}enunciats/18.png)

Començant pel vèrtex de dalt a l'esquerra, podem triar qualsevol dels
$3$ colors.

Seguidament, triarem els dos vèrtexs adjacents al primer (dalt a la
dreta i baix a l'esquerra). Per cadascun d'aquests $2$ podem triar
qualsevol dels $2$ colors diferents al primer. En total hi ha $4$
opcions: en $2$ els dos colors triats són els mateixos, i en les altres
$2$ són diferents.

Si els colors triats són diferents, l'últim vèrtex només pot tindre una
opció. Si els colors són iguals, a l'últim vèrtex podem triar $2$ opcions
de colors.

En total, les opcions són:

$$3\cdot(2\cdot1 + 2\cdot2) = 3\cdot6=18$$

I la solució és la **B**.

![Enunciat 19, nivell de 4t d'ESO del Cangur 2016 a Catalunya]({filename}enunciats/19.png)

Els vèrtexs, arestes i cares d'una piràmide vindran donats pel nombre
de vèrtexs que té el polígon de la base. Si la base de la piràmide
és un polígon de $n$ vèrtexs, la piràmide té:

* $n+1$ vèrtexs: els de la base més la cúspide.
* $2n$ arestes: $n$ arestes al polígon de la base i $n$ arestes que van de
de cada vèrtex a la cúspide.
* $n+1$ cares: la base més una cara formada per cada aresta de la base a
la cúspide.

Així, la suma de vèrtexs, arestes i cares és:

$$(n+1) + 2n + (n+1) = 4n+2$$

De les opcions que se'ns presenten, només una es correspon a aquesta forma:
$22=4·5 + 2$ (ho podem comprovar dividint cada opció per $4$ i veient
que el residu només és $2$ per a $22$). La solució és la **A**.

![Enunciat 20, nivell de 4t d'ESO del Cangur 2016 a Catalunya]({filename}enunciats/20.png)

Si l'angle $\widehat{BAO}$ és de $60$ graus, com $A$ i $B$ estan a la
circumferència de centre $O$, sabem que en realitat formen un triangle
equilàter de costat $3\text{ cm}$. Usem el Teorema de Pitàgores per
calcular la seua altura:

$$\left(\frac32\right)^2 + h^2 = 3^2 \quad \Rightarrow \quad
h^2 = 9 - \frac94=\frac{36-9}4=\frac{27}4 \quad \Rightarrow$$
$$h = \sqrt{\frac{27}4} = \frac{3\sqrt{3}}2$$

Per tant, el paral·lelogram té una base que mesura $3+3=6$ i una altura
de $\frac{3\sqrt{3}}2$. La seua àrea serà:

$$A = 6\cdot\frac{3\sqrt{3}}2 = 9\sqrt{3}$$

I la solució és la **A**.

### Qüestions de 5 punts

![Enunciat 21, nivell de 4t d'ESO del Cangur 2016 a Catalunya]({filename}enunciats/21.png)

La Sara reparteix quatre caramels i en dóna a tothom, així que per
començar en dóna un a Rosa, un a Núria i un a Carles. Per tal que
Núria tinga un nombre de caramels diferent a Rosa i igual a Carles,
l'últim caramel de la Sara ha de ser per la Núria. Llavors, sabem
que Carles només tenia inicialment un caramel més que les altres.

Si anomenem $x$ el nombre de caramels inicial de Núria i Sara,
en Carles en tenia $x+1$ i la Sara $4$. En total, hi ha:

$$\text{total} = x + x + (x+1) + 4 = 3x + 5$$

Hem de trobar una opció que en restar-li $5$, siga múltiple de $3$.
La única opció que ho compleix és el $20$, ja que $20 = 3\cdot5 + 5$, i
la solució és la **D**.

![Enunciat 22, nivell de 4t d'ESO del Cangur 2016 a Catalunya]({filename}enunciats/22.png)

L'àrea del rectangle és $16·9=144$, de manera que si formem un quadrat
d'aquesta àrea, el costat serà $\sqrt{144}=12$ i per tant el seu perímetre
serà $4·12=48$, l'opció **B**. Comprovem que podem formar aquest quadrat:

![Solució 22, nivell de 4t d'ESO del Cangur 2016 a Catalunya]({filename}solucions/22.png)

![Enunciat 23, nivell de 4t d'ESO del Cangur 2016 a Catalunya]({filename}enunciats/23.png)

En primer lloc comptem de quantes maneres podem col·locar les lletres $U$.
A la primera fila va una lletra $U$, a una de les $3$ caselles.
La segona $U$ va a la segona fila, però només pot anar a
una de dues caselles (no pot estar a la mateixa columna que la primera
lletra $U$). Per tant, hi ha:

$$3\cdot2=6$$

formes de col·locar les lletres $U$.

La resta de lletres de $SUDOKU$, és a dir, $S,D,K,O$ són diferents. Les haurem
de situar a les quatre caselles lliures. Hi ha tantes maneres diferents de fer-ho com permutations de les lletres $SDKO$, és a dir, $4!$. En total,
hi ha:

$$6\cdot 4!=6\cdot 24=144$$

formes d'escriure $SUDOKU$ tal com demana l'enunciat, i la solució és la **E**.

![Enunciat 24, nivell de 4t d'ESO del Cangur 2016 a Catalunya]({filename}enunciats/24.png)

Quatre nombre consecutius són:

$$x, x+1, x+2, x+3 = 4x + 6$$

Aviat podem trobar algun valor de $x$ que ho compleix, com $x=6$, amb
$4\cdot6 + 6 = 30$. El següent que trobem és $x=11$,
amb $4\cdot11 + 6 = 50$. Amb aquests exemples podem posar a prova les opcions
que se'ns plantegen:

* *A*: la suma no cal que acabe en $5$. Amb $x=6$, la suma és $30$.
* *B*: igual que abans, amb $x=6$, el més gran dels nombres no acaba en $4$.
* *C*: amb $x=11$, no tenim cap nombre que acabe en $8$.
* *D*: no cal que sigui senar, $x=6$ n'és un contraexemple.
* *E*: amb els dos valors que $x$ que hem provat, no podem refutar
aquesta opció.

Hem vist que la solució ha de ser la **E**, ara intentem raonar-ho d'una
altra manera. Si anomenem $x_1, x_2, x_3, x_4$ els quatre nombres
consecutius, podem expressar la suma de diverses formes:

$$\begin{array}{ccccccccc}
x_1 &+& x_1+1 &+& x_1+2 &+& x_1+3 &=& 4x_1 + 6 \\
x_2 - 1 &+& x_2 &+& x_2+1 &+& x_2+2 &=& 4x_2 + 2 \\
x_3 - 2 &+& x_3 - 1 &+& x_3 &+& x_3 + 1 &=& 4x_3 - 2 \\
x_4 - 3 &+& x_4 - 2 &+& x_4 - 1 &+& x_4 &=& 4x_4 - 6 \\
\end{array}$$

Veient aquestes quatre expressions, podem deduir que si algun dels quatre
nombres és múltiple de $5$, no podrà ser-ho la suma, ja que $4x_1 + 6,\;
4x_2+2,\; 4x_3-2,\; 4x_4-6$ no seran múltiples de $5$.

![Enunciat 25, nivell de 4t d'ESO del Cangur 2016 a Catalunya]({filename}enunciats/25.png)

Els tres segments han de complir la *desigualtat triangular*,
que diu que la longitud d'un segment no pot ser major que la
suma dels altres dos.

Per una banda, comprovem que els costats $k$ i $2k$ sumen una
longitud major que $1$:

$$1 <k + 2k \quad \Rightarrow \quad \frac13 < k$$

Per una altra banda, els segments $1$ i $k$ han de sumar
una longitud major que $2k$:

$$2k < 1+k\quad \Rightarrow \quad k < 1$$

En resum, tenim que:

$$\frac13 < k < 1$$

I la solució és la **C**.

![Enunciat 26, nivell de 4t d'ESO del Cangur 2016 a Catalunya]({filename}enunciats/26.png)

Expressem l'enunciat amb equacions. Anomenem $a, b, c$ les edats
d'Andreu, Berta i Cesc. La suma és $22$:

$$a+b+c=22$$

Quan l'Andreu tingui l'edat que ara té la Berta, és a dir, d'aquí a
$b-a$ anys, els tres sumaran $28$. Per sumar les edats dels tres d'aquí a
$b-a$ anys, hem de sumar $3\cdot(b-a)$ a les edats que tenen ara,
ja que tots tres hauran augmentat
l'edat en la mateixa quantitat d'anys. Per tant:

$$a+b+c + 3\cdot(b-a) = -2a + 4b + c = 28$$

I quan Andreu tingui l'edat d'ara de Cesc, és a dir, d'aquí a $c-a$ anys,
els tres sumaran $37$:

$$a+b+c + 3\cdot(c-a) = -2a + b + 4c = 37$$

Hem de resoldre el sistema d'equacions següent:

$$\begin{cases}
a&+&b&+&c&=&22 \\
-2a &+& 4b &+& c &=& 28 \\
-2a &+& b &+& 4c &=& 37
\end{cases}$$

Si sumem les dues últimes equacions, tenim:

$$-4a + 5b + 5c = 65$$

I podem aïllar $b+c$:

$$b+c = \frac{65 + 4a}{5}$$

Substituint a la primera equació, tenim:

$$a + \frac{65 + 4a}{5} = 22 \quad \Rightarrow \quad
\frac{65 + 9a}{5} = 22 \quad \Rightarrow$$
$$65 + 9a = 22\cdot5 = 110 \quad \Rightarrow \quad
9a = 45 \quad \Rightarrow \quad a=5$$

Per tant, Andreu té $5$ anys i la solució és la **B**.

![Enunciat 27, nivell de 4t d'ESO del Cangur 2016 a Catalunya]({filename}enunciats/27.png)

$p$ i $q$ són primers entre ells, per tant tenen factors primers
diferents.

Vegem les diferències entre $\frac{N}{p}$ i $\frac{N}{q}$:

* $\frac{N}{p}$ té un $2$, un $3$, un $5$ de més.
* $\frac{N}{q}$ té un $7$ i un $11$ de més.

Cada factor de més que apareix al quocient, significa un factor que no
conté aquest divisor però si l'altre.

Per això $p=7\cdot11= 77$ i $q=2\cdot3\cdot5 = 30$. Com són primers entre ells,
no poden tenir els dos algun altre factor igual que no haja
quedat evidenciat als quocients.

Per tant, la suma és $77+30=107$ i la solució és la **A**.

![Enunciat 28, nivell de 4t d'ESO del Cangur 2016 a Catalunya]({filename}enunciats/28.png)

Descomposant $12$ en els seus factors primers, tenim: $12=2^2\cdot3$, en
total hi ha tres factors: $2,2,3$.
En una hora haurem fet $60$ operacions en què augmentarem o disminuirem
en un terme algun dels dos factors primers. Com partim d'un nombre
senar de factors, en una hora haurem de tenir també un nombre senar
de factors. Si ens fixem en les
descomposicions de nombres primers de les opcions, veiem que hi ha una
que no ho compleix:

* A: $12=2^2\cdot3 \; \rightarrow \; 3: senar$
* B: $18=2\cdot3^2 \; \rightarrow \; 3: senar$
* C: $36=2^2\cdot3^2 \; \rightarrow \; 4: parell$
* D: $72=2^3\cdot3^2 \; \rightarrow \; 5: senar$
* E: $108=2^2\cdot3^3 \; \rightarrow \; 5: senar$

Així, la solució és la **C**.

![Enunciat 29, nivell de 4t d'ESO del Cangur 2016 a Catalunya]({filename}enunciats/29.png)

Si anomenem $a, b$ les xifres de les desenes i de les unitats del nombre
més gran, els dos nombres són:

$$10a + b -1,\quad 10a + b$$

La suma dels dos nombres és igual a l'intercanvi de les xifres del gran:

$$(10a + b - 1) + (10a + b) = 10b + a$$

Simplificant:

$$20a +2b -1 = 10b +a \quad \Rightarrow \quad
19a - 8b = 1$$

Com que $a,b<10$, aquesta equació només té una solució: $a=3$, $b=7$, que
trobem provant una mica: $19\cdot3 - 8\cdot7= 57-56=1$.

Finalment, la suma de les xifres del resultat és $b+a=3+7=10$, i la solució
és la **B**.

![Enunciat 30, nivell de 4t d'ESO del Cangur 2016 a Catalunya]({filename}enunciats/30.png)

Anomenem $h_T$ l'altura del triangle $PTS$ i $h_R$ l'altura del
triangle $PRQ$.

L'àrea de $PTS$ és:

$$A_{PTS} = \frac12\overline{PS}\cdot h_T$$

I l'àrea de $PQR$ és:

$$A_{PQR} = \frac12\overline{PQ}\cdot h_R$$

L'enunciat ens diu que que $A_{PQR} = 2\cdot A_{PTS}$, per tant:

$$\overline{PS}\cdot h_T = \frac12\overline{PQ}\cdot h_R$$

A més, sabem que $\overline{PS}=\frac23\overline{PQ}$,
així que podem expressar:

$$\frac23\overline{PQ}\cdot h_T = \frac12\overline{PQ}\cdot h_R$$

Simplificant, queda:

$$h_T = \frac34 h_R$$

Pel Teorema de Tales, sabem que $\frac{PT}{TR}=\frac{h_T}{h_R-h_T}$.
Així que calculem aquest valor:

$$\frac{PT}{TR}=\frac{h_T}{h_R-h_T} = \frac{\frac34h_R}{h_R-\frac34h_R}=
\frac{\frac34h_R}{\frac14h_R}=3$$

Finalment hem esbrinat que la proporció és $3$ i la solució la **D**.
